# -*- mode: mandoku-view; -*-
#+TITLE: 佛國記
#+DATE: 2015-08-24 22:47:01.680060
#+PROPERTY: ID KR2k0136
#+PROPERTY: BASEEDITION WYG    
#+PROPERTY: JUAN 提要
<pb:KR2k0136_WYG_000-1a>¶
欽定四庫全書　　　　史部十一¶
　佛國記　　　　　　　地理類十(外紀之屬/)¶
　　提要¶
　　　　(臣/)等謹案佛國記一卷宋釋法顯撰杜佑通¶
　　　　典引此書又作法明葢中宗諱顯唐人以明¶
　　　　字代之故原注有國諱改焉四字也法顯晉¶
　　　　義熈中自長安游天竺經三十餘國還到京¶
　　　　與天竺禪師叅互辨定以成是書胡震亨刻¶
<pb:KR2k0136_WYG_000-1b>¶
　　　　入祕冊函中從舊題曰佛國記而震亨附跋¶
　　　　則以為當名法顯傳今考酈道元水經注引¶
　　　　此書所云于此順嶺西南行十五日以下八¶
　　　　十九字又引恒水上流有一國以下二百七¶
　　　　十六字皆稱曰法顯傳則震亨之説似為有¶
　　　　據然隋志雜傳類中載法顯傳二卷法顯行¶
　　　　傳一卷不著撰人地理類載佛國記一卷注¶
　　　　曰沙門釋法顯撰一書兩收三名互見則亦¶
<pb:KR2k0136_WYG_000-2a>¶
　　　　不必定改法顯傳也其書以天竺為中國以¶
　　　　中國為邊地葢釋氏自尊其教其誕謬不足¶
　　　　與争又于闐即今和闐自古以來崇回回教¶
　　　　法¶
　　欽定西域圖志考證甚明而此書載其有十四僧¶
　　　　伽藍衆僧數萬人則所記亦不必盡實然六¶
　　　　朝舊笈流傳頗乆其叙述古雅亦非後來行¶
　　　　記所及存廣異聞亦無不可也書中稱宏始¶
<pb:KR2k0136_WYG_000-2b>¶
　　　　三年嵗在己亥案晉書姚萇宏始二年為晉¶
　　　　隆安四年當稱庚子所紀較前差一年然晉¶
　　　　書本紀載趙石虎建武六年當咸康五年嵗¶
　　　　在己亥而金石録載趙横山李君神碑及西¶
　　　　門豹祠殿基記乃均作建武六年庚子復後¶
　　　　差一年葢其時諸國紛争或踰年改元或不¶
　　　　踰年改元漫無定制又南北隔絶傳聞異詞¶
　　　　未可斷史之必是此之必非今仍其舊文以¶
<pb:KR2k0136_WYG_000-3a>¶
　　　　從闕疑之義焉乾隆四十六年二月恭校上¶
　　　　　　　總纂官(臣/)紀昀(臣/)陸錫熊(臣/)孫士毅¶
　　　　　　　　　　總　校　官(臣/)陸　費　墀¶
